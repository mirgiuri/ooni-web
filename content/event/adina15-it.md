---
date: "2015-07-10"
title: "ADINA15: A Dive Into Network Anomalies"
description: "Una hackathon per analizzare e visualizzare i dati raccolti da OONI"
tags: [ "event", "adina", "hackathon" ]
banner_url: "/event/adina15-banner.png"
banner_right_bg_url: "/event/adina15-banner-right-bg.png"
banner_left_bg_url: "/event/adina15-banner-left-bg.png"
event_dates: "1-2 October 2015"
---

# OONI Hackathon
## #ADINA15

Ti piace lavorare sugli Open Data e svilupparne la grafica?

Vorresti trascorrere qualche giorno presso la Camera dei Deputati lavorando sulle
[misure di censura su internet](http://api.ooni.io/) raccolte dal progetto
[OONI](https://ooni.torproject.org/)? 

Allora partecipa alla OONI Open Data Hackfest che si terra'
l'1 e il 2 Ottobre 2015!

Sarai il benvenuto!

# CHE COS'E' OONI?

OONI (Open Observatory of Network Interference) e' una piattaforma costruita per
eseguire e pubblicare misurazioni utili ai fini di studiare il fenomeno della censura
e della sorveglianza su internet. Essa si compone di un software open source multipiattaforma,
che pubblica in formato aperto le misurazioni raccolte, e di un archivio di oltre 150000 misurazioni
eseguite in circa 70 stati.

---

# COSA

Due giorni di hacking collaborativo per lavorare su visualizzazioni e
strumenti che utilizzino i dati di censura su Internet raccolti da OONI in
una hackfest ospitata dalla [Camera dei Deputati](http://www.camera.it) ed
organizzata dal progetto OONI in collaborazione con il [Centro Nexa su
Internet & Societa' del Politecnico di Torino](http://nexa.polito.it/).

La hackathon sara' strutturata in forma di *code-a-thon*: i partecipanti saranno suddivisi in gruppi, ciascuno dei quali lavorerà su di uno specifico progetto; al termine dell'evento, i risultati prodotti da ciascun gruppo saranno valutati da una giuria.
Ai partecipanti si raccomanda di scegliere in anticipo lo specifico tipo di
progetto cui vorrebbero lavorare nel corso dell'evento. Noi forniremo
una lista di progetti di esempio, anche
per dare un'idea delle possibilità di sfruttamento offerte dai dati raccolti, ma incoraggiamo
i partecipanti a proporre progetti propri.

Un premio simbolico verra' consegnato ai primi tre team classificati.


---

# PERCHE'

Il progetto OONI sviluppa strumenti utili a studiare la censura su internet. Il tuo
contributo in questa hackathon ci aiuterà a comprendere meglio i
dati di OONI, nonché a renderli piu' accessibili.

Hai un'idea? Vuoi lavorarci su? Vogliamo fare hacking con te!

Rendere i dati di misurazione della censura (e, più in generale, i dati di misurazione della rete)
piu' facili da comprendere e da studiare e' un passo cruciale per stimolare un dibattito
informato e democratico sulla governance di internet. Le societa' democratiche necessitano talvolta di limitare l'accesso a certi contenuti al fine di
salvaguardare il pubblico interesse; questa specifica esigenza ci porta a formulare
interessanti domande di ricerca e di policy. Per esempio, e' possibile chiedersi come
implementare in modo trasparente queste politiche di bloccaggio di contenuti, o come accertarsi che soltanto i contenuti che dovrebbero essere bloccati lo siano.

---

# CHI

Sono invitati a partecipare tutti coloro che abbiano conoscenze di design e, in
particolare, coloro che si occupino di *information design* e/o di visualizzazione
di dati. Avere un robusto background tecnico non e' strettamente necessario, ma
e' certamente utile. Gli sviluppatori *core* di OONI parteciperanno all'evento e
forniranno assistenza tecnica ai team di partecipanti, dando loro una mano con
il codice.

---

# QUANDO

La hackathon si terra' l'1 e il 2 Ottobre 2015.


### 1 Ottobre
Giorno 1

09:00 Accoglienza dei partecipanti (gli organizzatori dovranno presentarsi alle 8:00)

10:00 Introduzione

11:00 Si comincia con l'hacking

13:00 Pranzo a buffet

20:00 Conclusione del primo giorno di hacking: potete ancora sviluppare, ma altrove

### 2 Ottobre
Giorno 2

09:00 Apertura della Camera

11:00 Si comincia con l'hacking

13:00 Pranzo a buffet

16:00 Deadline per la consegna dei progetti

19:00 Cerimonia di premiazione

---

# DOVE

La hackathon si terra' presso la Camera dei Deputati del Parlamento Italiano.

Questo e' l'indirizzo della sala che ci ospitera':

Nuova Sala dei Gruppi,
Camera dei Deputati,
Via Campo Marzio 78,
Roma

Come per tutti gli altri eventi organizzati presso il Parlamento Italiano, si
applicano le seguenti regole:

- i partecipanti ai convegni e i materiali introdotti nelle sale
  della Camera devono essere sottoposti ai controlli di sicurezza;
- è vietato fumare durante lo svolgimento delle manifestazioni;
- non sono ammessi partecipanti di età inferiore ai 14 anni;
- è richiesto obbligatoriamente l’uso della giacca e comunque
  un abbigliamento consono alla sede;
- è vietato consumare cibo o bevande all’interno dell’Aula;
- durante lo svolgimento di iniziative o convegni organizzati presso
  le sedi della Camera non possono aver luogo, in alcuna forma, richieste
  o riscossioni di tickets ovvero di quote d’iscrizione o di
  partecipazione, comunque denominati.

## Informazioni per chi viaggia

Ci sono due aeroporti che servono Roma, FCO (Fiumicino) e CIA (Ciampino).

Da FCO si puo' prendere il treno per la stazione centrale di Termini oppure
per varie stazioni che si trovano in giro per la citta' (Trastevere, Ostiense,
Tiburtina, Tuscolana).

Da CIA partono autobus che circolano regolarmente e che collegano l'aeroporto con la stazione di Termini.

La sala che useremo per la hackathon si trova vicina alle fermate Spagna
e Barberini della Metro A.

---

# PREMI

## Ancora da annunciare!

---

# REGOLE

Mentre lavorerete al vostro progetto dovrete seguire alcune regole:

1. i progetti dovranno usare principalmente i dati di OONI nelle
visualizzazioni che svilupperanno.

2. tutti i dati utilizzati dovranno essere pubblicati come open data
prima che la giuria si riunisca per valutare i progetti.

3. ci aspettiamo che collaboriate nel contesto del team di cui fate parte.

4. i progetti che sottometterete alla valutazione dovranno essere software
open source, e potrebbero essere menzionati sul sito di OONI.

Una hackfest e' uno spazio in cui fare hacking, conoscere nuove persone, essere
creativi, e passare piacevolmente il tempo. Per garantire che questo evento
sia piacevole per tutti i partecipanti vi chiediamo di comportarvi in modo cordiale
l'uno con l'altro.

Riuscire a realizzare un progetto funzionante in così poco tempo può essere
stressante, pertanto vi incoraggiamo anche a fare una pausa di tanto in tanto, a
rilassarvi e a godervi la vostra partecipazione all'evento.

I partecipanti che violassero le regole e il codice di condotta descritto qua
sopra potrebbero essere allontanati dalla hackathon, a discrezione degli
organizzatori. Grazie per contribuire a rendere questo evento piacevole
e amichevole per tutti.
